# Érettségi megoldások

Az [Oktatási Hivatal oldalán elérhető](https://www.oktatas.hu/kozneveles/erettsegi/feladatsorok) központi írásbeli feladatsorok példamegoldásai.
 
## informatika-digitkult

A kétszintű rendszerben először **informatika** (nem informatikai ismeretek), a 2020-as NAT óta pedig **digitális kultúra** néven futó tárgyhoz tartozó példák gyűjteménye. Ez a "sima" középiskolák végén írt Word-Excel-Access-programozás érettségi tárgya.

A megoldások tartalmaznak egy "elvárt", és egy "profi" megoldást is.

Az elvárt szint a megkövetelt tudás és kompetenciák alapján készül, a nyelvek trükkjeit minimalizálva. A célja az érettségin elvárt szintet hozva az alap gondolkodásmód fejlesztése.

A profi szint kitekintést nyújt azoknak, akik szeretnék a szoftverfejlesztés "modern" eszközeivel is megismerkedni. Mindkét megoldás teljesen elfogadott.

### Elvárt kompetenciák - digitális kultúra, középszint

[Link a digitális kultúra 2022- vizsgakövetelményekhez.](https://www.oktatas.hu/pub_bin/dload/kozoktatas/erettsegi/vizsgakovetelmenyek2024/dig_kult_2024_e.pdf)

A vizsgázó legyen képes alkalmazói készséget igénylő feladatokat megoldani, felismerni és élő nyelven megfogalmazni a problémát és problémára adekvát megoldást adni. A felismert problémát algoritmikus gondolkodás útján, az algoritmikus gondolkodást segítő eszközök és szoftverek  használatával oldja meg. Legyen képes önálló munkavégzésre, végezzen alkotó munkát a problémamegoldás során.

#### Algoritmizálás, adatmodellezés

A vizsgázó
- tudjon pontos feladatmeghatározás alapján adatmodellt felállítani;
- ismerje az algoritmusok mondatszerű leírását;
- ismerje a típusalgoritmusok felhasználásának lehetőségeit;
- tudjon a megoldandó feladathoz algoritmust készíteni;
- legyen képes algoritmusok számítógépes megvalósítására szövegesen vagy algoritmusleíró eszközzel megadott feladat alapján

Vizsgakövetelmények:

- Tudja használni az egyszerű adattípusokat: egész és valós szám, logikai érték, karakter.
- Ismerje az egyszerű adattípusokon végezhető műveleteket.
- Tudjon véletlen értékeket előállítani.
- Tudja használni a szöveg és a sorozat elemi típusokból felépülő összetett adattípusokat. Ismerje az ezeken az adattípusokon végezhető műveleteket.
- Ismerje az algoritmusok mondatszerű leírását
- Feladatmegoldásához tudja használni az alapvető programszerkezeteket: szekvencia, elágazás, ciklus.
- Tudja használni a típusalgoritmusokat: összegzés, eldöntés, kiválasztás, keresés, megszámlálás, maximum-kiválasztás.
- Tudjon egyetlen típusalgoritmust igénylő problémát megoldani.

#### A programozás eszközei

A vizsgázó
- legyen képes programozási feladatot a választott programozási nyelven megoldani;
- tudja használni a választott programozási nyelvet és a választott fejlesztői környezetet.

Vizsgakövetelmények:

- Ismerje egy programozási nyelven a változódeklaráció, a be- és kiviteli utasítások; alapvető programszerkezetek, azaz szekvencia, elágazás, ciklus megvalósítását.
- Legyen képes egy mondatszerű leírással készült algoritmust a használt programozási nyelvben kódolni.
- Legyen képes az adott problémát megoldó programot írni.
- Tudjon olyan parancssori alkalmazást készíteni, amely billentyűzetről képes adatokat olvasni, illetve monitoron megjeleníteni.
- Tudjon a felhasználóval kulturáltan kommunikáló adatbevitelt és adatkivitelt írni.
- Ismerje egy, a választott programozási nyelvvel használható fejlesztőkörnyezet működését, használatát, eszközeit.
- Legyen képes a program különbözőkimeneteinek tesztelésére alkalmas mintaadatokkal ellenőrizni a program helyes működését.

### Elvárt kompetenciák - digitális kultúra, emelt szint

[Link a digitális kultúra 2022- vizsgakövetelményekhez.](https://www.oktatas.hu/pub_bin/dload/kozoktatas/erettsegi/vizsgakovetelmenyek2024/dig_kult_2024_e.pdf)

A középszint elvárásain felül a következők is:

#### Algoritmizálás, adatmodellezés

- Legyen képes többdimenziós adatszerkezet használatára. Tudjon összetett adatszerkezetben különböző típusú adatokat tárolni.
- Legyen képest megadott algoritmust módosítani.
- Tudja használni a kiválogatás, rendezés, szétválogatás, metszet és unió típusalgoritmusait.
- Tudjon közepes nehézségű, típusalgoritmusok egymásba építését igénylő, összetett problémát megoldani.
- Ismerje a rekurzió fogalmát.

#### A programozás eszközei

- Ismerje egy programozási nyelven az eljárások, függvények; állománykezelő műveletek megvalósítását.
- Legyen képes mondatszerű leírással megadott rekurzív algoritmust kódolni, és felhasználni.
- Legyen képes a szöveges állományokra alkalmazható műveleteket megvalósítani.
- Tudjon nyomkövetéssel programot tesztelni.

### Elvárt kompetenciák - informatika, emelt szint - MÁR NEM VÁLASZTHATÓ!

Az informatika érettségi a 2024-es szezon óta nem választható. Az elvárt tudás nagyon hasonló a **digitális kultúra** és **informatika** tárgyak esetében, ezért gyakorlásként érdemes lehet ezeket is átnézni!

[Link az informatika 2017- vizsgakövetelményekhez.](https://www.oktatas.hu/pub_bin/dload/kozoktatas/erettsegi/vizsgakovetelmenyek2017/informatika_vk.pdf)

#### Algoritmizálás, adatmodellezés

A vizsgázó
- tudjon pontos feladatmeghatározás alapján adatmodellt felállítani;
- ismerjen algoritmust leíró eszközöket;
- ismerje az elemi programozási tételeket;
- tudjon a megoldandó feladathoz algoritmust készíteni;
- legyen képes algoritmusok számítógépes megvalósítására!

Vizsgakövetelmények: 

- Ismerje az egyszerű adattípusokat: egész és valós szám, logikai érték, karakter.
- Ismerje az egyszerű adattípusokon végezhető műveleteket osztályozásának lehetséges fajtáit.
- Ismerje az összetett adattípusokat: szöveg, sorozat, tömb, rekord, halmaz.
- Ismerje az összetett adattípusokon végezhető műveleteket.
- Legyen képes a szekvenciális állományokra alkalmazható műveleteket  megvalósítani.
- Ismerje a mondatszerű algoritmus-leíró eszközt.
- Feladatmegoldásához tudja használni az alapvető programszerkezeteket: szekvencia, elágazás, ciklus.
- Tudja használni az elemi programozási tételeket: összegzés, eldöntés, kiválasztás, keresés, megszámlálás, maximumkiválasztás, kiválogatás, elemi rendezések.
- Ismerje a rekurzió fogalmát. 

#### A programozás eszközei

A vizsgázó
- legyen képes programozási feladatot a választott programozási nyelven megoldani;
- ismerje a programozási nyelv fejlesztői környezetét.

Vizsgakövetelmények: 

- Ismerje egy programozási nyelven a típusdefiníció; a változódeklaráció, a be- és kiviteli utasítások; alapvető programszerkezetek, azaz szekvencia, elágazás, ciklus; eljárások, függvények; állománykezelő műveletek megvalósítását. 
- Legyen képes egy mondatszerű leírással készült algoritmust a használt programozási nyelvben kódolni.
- Legyen képes mondatszerű leírással megadott rekurzív algoritmust kódolni, és felhasználni.
- Tudjon egy közepes nehézségű, de összetett feladatot strukturáltan megoldani az ismert programnyelven.
- Tudjon e felhasználóval kulturáltan kommunikáló adatbevitelt és adatkivitelt írni.
- Legyen képes a program különböző kimeneteinek tesztelésére alkalmas mintaadatokat adni.
- Tudjon nyomkövetéssel programot tesztelni.
